RobotBartje


Wij kregen de opdracht voor onze bachelorproef om een Robot te ontwerpen die in een zo kort mogelijke tijd een parcours kan afleggen die nog niet op voorhand voor handen is. Hij moet dus werken voor alle verschillende soorten circuits. Het project moet het mogelijk maken dat een wagentje zichzelf bestuurt met behulp van een Arduino. De arduino zal via Bluetooth communiceren met een RaspberryPi die om zijn beurt zal communiceren met een een databank waarin de waarden van de andere robotprojecten zullen opgeslagen worden. Deze informatie wordt vervolgens afgebeeld op een Dashboard waarop we vervolgens de tussenstanden en de tijden kunnen bekijken.


Bij de uitwerking van deze opdracht maken we gebruik van de ATMEGA328p Chip. Dit is dezelfde chip die zich bevindt in de Arduino UNO. We gaan met de Arduino ons project conceptueel uitwerken en optimaliseren. Later zullen we zelf onze printplaat ontwikkelen en de geschreven software uploaden op deze Chip. Deze printplaat zal voorzien worden van de nodige aansluitingen voor IO en zal ook plaats bieden voor de L298 dat een motor driver controller is voor de 2 DC-motoren dat we aansturen.

Het parcours bestaat uit een zwarte baan die aan beide zijden omlijnd is met een witte lijn. Alsook is de weg voorzien van een witte stippellijn in het midden. Het parcours is 2 wagentjes breed en is gemaakt uit een een rubberen mat. Op het circuit zijn er RFID-tags aangebracht dat de checkpoints voorstellen. Op deze punten zal het wagentje informatie over zijn toestand doorsturen via Bluetooth naar de Raspberry Pi die dit vervolgens zal overbrengen aan de databank.

We zullen trachten deze opdracht te optimaliseren en een zo snel mogelijke tijd neer te zetten gebruik makend van zo efficiÃ«nt mogelijke code.
